X PRAEFATIO.

citatae adtendentes. Apud inferiores autem accedit nova deprava·
tionis causa: non ex ipso fonte sed ex rivulis ferme Heraclitea
desumunt. Percurre mecum testimonia, adparet a primis inde sae-
culis oculatos rerum testes esse pauCOS, ex interpretibus plerosque
pendere, citata mutuari, non pro se sua quemque invenisse. Velut
ipse Cicero fragmentum illud de Hermodoro exsule indidem arcessit
ac post eum Musonius, fortasse ex deperdita nescio cuius de exsilio
commentatione. Etiam Philoni minus notum fuisse librum iudico,
qui saepius orationem usu corruptam adhibeat Stoicoque contextu
implicet, ac pleraque pervulgata et cuivis obvia referat; quae sunt
mihi citantis ex interprete documenta. Antoninum patet Stoicos suos
sequi. Lucianus, dum in parodiam Heracliteorum Stoicam ἐκπύρωσιν
inducit, unde sua petierit fatetur¹⁰. Laertium in hac una par-
ticula operis libro pervetusto usum esse nemo iam adfirmaverit.
Apud Sextum ita accrevit Heracliteis interpretatio ut errorem
ne ipse quidem effugisse videatur. Origenes sua disertissime
Celso accepta refert. Quaedam a Plotino Iamblichus‚ a Plu-
tarcho Iulianus, multa a Plutarcho ac Clemente Eusebius et
Theodoretus transtulerunt. Scholiastae Homeri magnam certe
partem habent ex collectionibus illis quaestionum et solutionum
Homericarum quas Aristoteleo more conscriptas grammatici Alex-
andrini reliquerant Π. De aliis opinio difficilior3 nisi forte ita.
ex notis ignota decernere velis ut ubique iam tertio saeculo
scriptores ex interprete pendere coniectes, in tanta praesertim
penuria librorum vetustorum quam agnoscit Porphyrius homo
ea aetate litteratissimus et perquam studiosus antiquitatis ¹². Quid
igitur, perieratne iam liber? Nondum perierat, credo, sed sive
neglectus sive ignoratus latebat paene omnes. Unum alterumve
cum excipio, Hippolytum si quem alium exceptum velim, quippe
qui tot tam eximia fragmenta tanta fide conservaverit: de

¹⁰ Heracliteum κόρον alii per κάθαρσιν (conf. Plat. Crat. 396 B et Stallb. ad loc.)
alii per ἐκπύρωσιν interpretabantur : exempla habes utriusque rei in testimoniis
ad fr. XXIV. et CXVIII. ; quibuscum confer Hippolyt. Ref. haer. i. c. 21 :—
προσδέχονται δὲ (scil. Stoici) ἐκπύρωσιν ἔσεσθαι καῖ κάθαρσιν τοῦ κόσμου τούτου,
οἱ μὲν παντός, οἷ δὲ μέρους. καὶ κατὰ μέρος δὲ αὐτὸν καθαίρεσθαι λέγουσιν, καὶ
σχεδὸν τὴν φθορὰν καὶ τὴν ἑτέρου ἐξ αὐτῆς ’γένεσιν κάθαρσιν ὀνομάζουσιν.
Ionismis autem Lucianus passim utitur non vere Heracliteis sed a se parodiae
causa refictis.

¹¹ Vid. Lehrs de Aristarchi studiis Homericis, p. 199 ed. alt„ Rose Aristot,
pseudepigraph. p. 149, Cobet Miscell. Crit. p. 225.

¹² Porphyrius ap. Euseb. P. E. x. 3, p. 468 ι-σπάνια δὲ τὰ τῶν πρὸ τοῦ
Πλάτωνος ’γεγονότων βιβλία.

