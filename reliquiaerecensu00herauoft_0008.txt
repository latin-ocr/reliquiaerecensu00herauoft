vi PRAErArio.

In serie fragmentorum duo nunc demum comparent, XXXIX.
dico et CXXX„ quorum illud ex Tzetze extraxi 2, hoc ope codicis
Vaticani graece primus exhibui: praeterea, si recte se habent quae
ad LIV. disputavi, possis iam pro frustulo illo miserrimo integrum
aphorismum reponere, quod nos periclitari ipsos lex ac condicio
huiusce operis vetabat. Sed ante omnia testimoniis incubui undique
conquirendis idque eo pacto ut, sicubi Heraclitea latent sine nomine
citata aut respecta apud antiquos, ne hos quidem locos sciens prae-
termiserim ; nam ex his quoque videmus Heracliti sententias quales
et quemadmodum olim circumferebantur sive ex ipso libro citatae
sive in recente libri memoria. Cuius rei ut exemplum adponam,
fr. XCI. unus Stobaeus conservat, non ita locuples auctor ubi de
seriptis agitur perantiquis : at noti imitatores Heracliteorum,
pseudo-Hippocrates Cleanthes Stoicosque secutus Plutarchus, potis-
sima quaeque in fragmento nostro ita agnoscunt ut fidem Stobaei
optimo rei argumento stabiliant. Fragmentum autem illud ex
Tzetze modo erutum videmus subinde respexisse iam et pseudo-
Hippocratem et pseudo-Heraclitum, longo annorum intervallo eos
Graeculo isto priores. Itaque, ne quid deesset, sedulo operam dedi
ut, si qua ad Heracliteum expressa exemplar apud scriptores rep-
peri imitationem nostri aut adfectantes aut in eam incidentes,
passim ea quoque testimonii causa citarem.

In Appendice fragmentorum primum locum obtinet capitulum
Laertianum de vita Heracliti. Quod si adparatu nimio oneravi,
non suni inscius, nedum securus, eorum quae de hac re Cobetus
in praefatione ad Miscellanea Critica nuper edita verissime monuit.
Verum postquam mecum reputaveram Huebnero nullam suppetiisse
codicum copiam, carere supellectile critica Cobeti textum, etiam
nunc iustam Laertii editionem desiderari, decrevi tandem quae
penes me essent omnia expromere: si nihil aliud, habes utique hoc

Logos c. i.: Oldenb. 1872—F. Lamalle, Die Philosophie Herakleitos des
Dunklen von Ephesos: Berol. 1858—F. W. A. Mullach, Fragm. Philosophor-
Graecor. t. i.: Par. 1860—H. Ritter et L. Preller‚ Hist. Philosophiae Graeco-
Romanae: Hamb. 1838 (ed. quint. Goth. 1875)—F. Schleiermacher, Hera-
kleitos der dunkle, von Ephesos: Opp. Philos. t. ii„ et prius in Wolfii et
Buttmanni Mus. der Alterthumswiss. t. i.: Berol. 1807—P. Schuster‚ Heraklit
von Ephesus: in Ritsehelii Act. soc. phil. Lips. t. iii.: Lips. 1873—G. Teich-
mffller, Neue Studien zur Gesch. der Begriffe: Goth. 1876—E. Zeller, Die·
Philosophie der Griechen t. i. p. 566 ed. quart.: Lips. 1877.

² Occupavit tamen ex Bachmanni Schol. ad Il. t. i. p. 826 eadem proferre
Bergkius: v. Exercitatt. crit. speC. vi. p. 9, quam viri illustrissimi disputa-
tionem doleo mihi opere nostro tantum non absoluto primum innotuisse.

