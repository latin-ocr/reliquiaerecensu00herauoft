PRAEFATIO. xi

Clemente autem ac Plotino saltem nihil negaverim, etsi videor
mihi videre nonnulla etiam hos ab aliis desumpsisse. Ut ut cst——
et in re incomperta non est temere nec de omnibus negandum
—illud tantum monstro statuoque, apud seriores, sicubi res altius
investigari potest, crebra indicia cerni interpretum, ab aliis accepta
tradi fragmenta, nec sua sibi quemque in libro archetypo invenisse.
Quae cum ita sint, non esse fragmentis omnibus eandem fidem et ratio
rei docet et res ipsa declarat. Ut habeat magna pars reliquiarum
omnes veritatis numeros, sunt tamen non pauca quae deformata
ac fortasse omnino novata hodie leguntur; quae sollicitare reficere
Ionismis praelinere ad severiorem regulam exigere vanus labor est
et otiosus. Quod admonui partim Heracliti causa partim mea 3
nam quaedam dedi quae nolo credere a nostro ita esse profecta,
intacta autem quaedam reliqui quae alii parum felici arte tempta-
verunt quasi ipsam Heracliti manum restituturi.

Quod ad dialectum fragmentorum adtinet, non suppeditant quibus
freti de universa Heracliti locutione pronuntiemus : veterrimae enim
Ἰάδος leges et varietates nondum perspectae nobis et exploratae
sunt, Ephesiaca dialectus quas proprietates habuerit nescitur, ne de
Herodotea quidem loquendi ratione satis constat inter eos qui
Herodoto operam dederunt. Accedit quod auctores nostri sua scri-
barumve incuria saepissime ita Heraclitea tradiderunt ut dialecti
vestigia obscurata modo lateant interdum prorsus deleta perierint.
Quae praefati dialectum Heracliteam, quoad ea ex fragmentis
recolligi potest, breviter perstringamus et quae in locutione maxime
notabilia videantur in 11110 conspectu collata recenseamus. Obelos
praefixi vocabulorum formis quae in coniectura tantum mea
alienave nituntur; si in quo quidque fragmento inveniatur re-
quiras, vide sis verborum Iudicem ad calcem huius libelli.

I. De hiatu: sumo, sed res demonstrari nequit, N ἐφελκυστικὸν
apud Heraclitum semper defuisse. Vocalis in fine praepositionum
ἐπί, κατά, μετά, παρά ubicumque elidi poterat elisa est; ac, si fides
libris, scripsit Heraclitus etiam ἐφ’ ἡμέρῃ, καθ’ ἡδονήν κτὲ. (semel vero
ὑπὸ ἑνός). Ι11 ipso vocabulorum corpore solutior syllabarum forma
nonnunquam servatur, e. g. ἀΐδης, ἀρηιφάτους, βασιληίη, ὀνήιστος, ῒχρηίζῃ,
νόος, φάος (sed καθ’ ᾅδην, ᾆσμα, διᾷδον, συνᾷδον, ἀνθρώπειος, μαντεῖον).

ΙΙ. In re orthographica haec quae sequuntur Ἰάδος exempla
notamus :—

κ = π : ὅκη, ὁκοῖον, ὁκόσον, ὅκως κτὲ. (sed, Si lectio sana, ποτέ,
πως).

ν = γν ·. γίνεσθαι, γινώσκειν.

