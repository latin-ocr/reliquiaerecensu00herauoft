PRAEFA'rm. vii

tanquam specimen qui sint praecipui Vitarum codices ³. In reliqua
Appendice nonnulla dedi quae rationem Heracliteam illustrant,
profecta scilicet ab imitatoribus. Ex primo de Diaeta libro Hippo-
cratea excerpsi quot ad mentem Heracliti accedere propius vide-
bantur, ideoque ad fragmenta confirmanda fortasse etiam, si recte
utaris, supplenda adhiberi possunt; nam vestigia Heraclitismi hic
latere animadvertit iam priore saeculo Ι. M. Gesner, ac rem mire
a Schleiermacbero neglectam iterum nostris temporibus eximia
qua pollet elegantia et subtilitate demonstravit Bernaysius. Inesse
cerno in ista farragine nonnulla quidem aliunde desumpta ¹¹, de
summa tamen re non est quod hodie disceptetur. Excipiunt Hippo-
cratea Scythini versus Lucianique parodia : quippe et Scythinus in
altero saltem fragmento apertissime Heraclitissat‚ et Lucianus ioci
causa plura disiecti philosophi membra in unum compegit, ex
interprete (opinor) cuncta mutuatus, sed tam faceta re ac salsa quis
non aegre inter Heraclitea caruerit? De Epistolis post commenta—
tionem Bernaysii disserere supervacuum est: sive sunt unius
falsarii opus sive plurium (quod mihi nondum liquet), licet in
plerisque auctorem deprehendere primi fere post Christum saeculi
sophistam, veteris Testamenti non prorsus ignarum, Stoicae ethices
adsertorem, 0111 aditus fuerit vel ad integrum περὶ φύσεως librum
vel ad luculenta Heracliteae doctrinae summaria, qualia multa
ea aetate extitisse credimus 5. Qui plura de universa Epistolarum
ratione desiderat, adeat Bernaysii editionem.

De fide fragmentorum duplici modo disputatur : nam sunt quae
Heraclito alii vindicant abiudicant eadem prorsus alii ; sunt autem
plures alioqui certae ac testatae admodum reliquiae de quibus
disquirere licet utrum vera orationis forma, an veritatis quasi
quaedam imago sed immutata et distorta ad nos pervenerit.
Quod ad prius genus controversiae adtinet, gravissima oritur dissen-
sionis causa ex nota confusione nominum: Heraclitus enim inter-
dum apud antiquos memoratur ubi contendere possis aut unum ex

³ Vellem ex codice Burbom'eo plura potuisse adferre, cui primarium inter
codices Laertii locum tribuit Fr. Nietzsche, Beitr‘age zur Quellenkunde und
Kritik des Laertius Diogenes : Basil. 1870.

¹ In iv. quidem cap. Hippocrateorum et Anaxagorea et Empedoclea quaedam
insunt3 conf. etiam Parmenid. v. 67 ed. Stein.: locos parallelos enumerare
supersedeo quia rem fusius nunc tractatam video a Zellero t. i. p. 635 editionis
quartae.

⁵ De veteribus Heracliti interpretibus v. Diog. Laert. v. 88, vii. 174, vii.
178, ix. 15. Et interpretum vice fungebantur scriptores cum alii tum in
primis Stoici, quos Heraclitea passim citare imitarique solitos esse constat.

