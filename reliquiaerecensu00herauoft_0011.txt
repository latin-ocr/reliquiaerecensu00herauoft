PRAEFATIO. ix

Mallotae vel aemulum vel ex schola profectum: etenim eo usque
processit Crateteorum acumen ut tandem sub virga interpretis
musicus astronomus astrologus, omnium fere artium magister,
poeta exierit. Sed praestat ea audire quae ad Il. xxiii. 79 (ἀλλ’ ἐμὲ
μὲν κὴρ ἀμφέχανε στυγερή, ἥ περ λάχε γιγνόμενόν περ) ex Zenodoto
Mallota scholiasta noster adtulit ῑ-ὅθεν μία τῶν Μοιρῶν Λάχεσις.
παρείληφε δὲ ὅτι τῇ γενέσει συνδιατάσσεται καὶ 6 τῆς τελευτῆς καιρός.
ὅθεν Ζηνόδοτος ὁ Κρατήτειος Χαλδαῖον τὸν ’Ὅμηρόν φησιν. Quibuscum
confer ista (si dis placet) Heraclitea, vides profecto esse locos inter
se pares, ea necessitudine coniunctos quae si non eundem auctorem
at certe eandem et aetatem et disciplinam arguat: unde concludo
etiam in scholio ad ΙΙ. xviii. 251 recentioris aevi ineptias inter-
pretem venditare, nec philosophum cerno sed grammaticum aequa-
lem et paene gemellum Zenodoti. Ac nisi forte malis hic allegoretam
Heraclitum dispicere, quo Zelleri opinio inclinare videtur (Phil. Gr.
i. p. 665 ed. quart), poteris fortasse mecum ex turba grammati-
corum Heraclidem revocare eum sive Alexandrinum seu Milesium
qui, ut testatur Eustathius (p. 705, 60), Apioni glossographo in
manibus fuit 3 Apioni autem cuncta haec de Homero astronomo
astrologo Chaldaeo apud seriores servata referre velim—rectene an
secus penes peritiores arbitrium ⁰. Itaque nomen ut in medio
relinquo sic grammatici esse adsevero. Sed ab Homero revertamur
ad nostra: nam alterum habemus, ut superius dixi, disceptationis
genus, quod est de reliquiarum forma. De forma Heracliteorum
disceptare licet (1) si discrepant inter se rei auctores, (2) si in ipsa
re Ionismum requiras, si stilum ipsius ac colorem desideres, si
sententiam enervatam vix agnoscas3 quae sunt incertae ac parum
fida-e rerum traditionis comperta indicia. Et quoniam vitia huius-
modi non raro in Heracliteis occurrunt, libet altius perquirere et
causam mali atque originem ex historia rei monstrare. Deformata
igitur tradunt fragmenta etiam optimae aetatis scriptores, quorum
moris fere fuit si quid citabant circumcidere interpolare immutare
suoque usui accommodare ; qui liberior citandi mos apud Aristotelem
aliosque passim cernitur, incuriosos subtiliorum sensum modo rei

⁹ Ex Apione hausta. suspicor ea quae de Homero astronomo narrat Achilles
Tatius Isag. p. 124 B Petav. (=VVachsmuth de cratete Mallota p. 40) :—
ἐκ γὰρ τούτων [h. e. ex versibus quibusdam Homeri stellarum mentionem
facientis] τὰς προφάσεις ἔλαβον οῖ ὕστερον περὶ τοῦτων πραγματευσάμενοι. ὡς γὰρ
τοῖς τραγικοῖς παρέσχεν ἱστοριῶν ἀφορμάς, οὕτω καὶ διὰ τούτων ὑποθέσεις τοΐς
περὶ ἀστρολογίας γράψασι. μαρτυροῦσι δὲ Κράτης καὶ Ἀπίων ὁ Πλειστονίκης ὅτι
ἀστρονόμος “Ὀμηρος.

